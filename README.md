# OCEAN SUNFISH
มีคนในกรุ๊ปถามผมว่าทำไมผมเกลียดปลาแสงอาทิตย์ แล้วคำตอบผมคง "ใจร้าย" เกินเลยโดนลบโพส แต่ด้วยจิตวิญาณแห่งสื่อที่แท้จริง ผมขอโพสอีกรอบนอกกรุ๊ปละกัน (ข้อความต่อไปนี้มีลักษณะหยาบคาย ผู้อ่านอายุ<17ควรได้รับคำแนะนำ)

อันที่จริงผมโคตรชอบสัตว์ทะเล ยกเว้นปลาปัญญาอ่อนนี่ คือผมป่าวประชดนะ อีปลานี่เป็นเรื่องตลกที่เล่นใหญ่ที่สุดบนโลกนี้ละ และผมเกลียดดดดมัน

ปลาโมลาโมล่า หรือปลาแสงอาทิตย์

เป็นปลากระดูกแข็งที่ใหญ่ที่สุดในโลก หนักได้ถึง 5000 ปอนด์ แต่ดันมีข้อต่อให้ขยับได้แค่นี๊ดดดดเดียว น้องก็เลยเป็นได้แค่แผ่นแข็งๆ เป็นจานข้าวยักษ์ที่พระเจ้าทรงพระทำหลุดมือหล่นลงมาตอนทรงพระล้างจาน แล้วก็ทรงพระช่างแม่ง แล้วด้วยความที่พระองค์สร้างมันมาแบบไร้ซึ่งการออกแบบดีไซน์ใดๆ ทุกเสี้ยวอณูของน้องปลาคือหนักแผ่นดิน ตลอดความยาวของน้อง (10-14 ฟุต) คือเกะกะพื้นที่มหาสมุทร

ปลาพวกนี้โคตรไร้ประโยชน์ ยกเว้นให้พวกนักวิชาการมาถกกันเล่นๆว่ามันเคลื่อนที่ได้ยังไง คือทั้งตัวมันมันกระดิกได้จึ๋งนึงจริงๆครับ บางคนเลยบอกว่า "มันต้องพ่นน้ำออกจากปาก เพื่อบังคับทิศทางแน่ๆ" (เชี่ยอะไรของมึ๊งงงง?!?!?!)

แต่ก็ยังดีครับ น้องปลานี่มันกระดิกครีบหลังได้หน่อยนึง แต่ๆๆๆ ทายซิว่าอะไรเอ่ยย ---ครีบหลังน้องไม่พัฒนา!!!! คือครีบหลังมันไม่โตอะ น้องเลยไม่ใช้มันซะเลย พับเก็บไว้เท่ๆเฉยๆ เข้าใจที่ผมจะสื่อยัง ทุกเซลล์ของปลาขยะลอยน้ำนี่เด๋อมาก ตรงที่ควรโตดันไม่โต ฯลฯ

นอกจากนี้ ปลาแสงอาทิตย์ไม่มีถุงลมครับ ทุกท่านรู้จักถุงลมปลามั้ยครับ คือปลาทุกตัวจะมีถุงลมไว้กำหนดว่าเวลาว่ายน้ำต้องเอาหลังชี้ฟ้านะ ไม่ใช่ว่ายหงายท้อง ไม่ใช่ตะแคงว่าย ไรงี้ แต่ๆๆๆๆๆ อีปลาแสงอาทิตย์ ที่จากย่อหน้าก่อนก็ขยับไม่ได้ละ ดันไม่มีถุงลมอี๊กกก มันเลยต้องออกเดินทางไกลไปทั่วมหาสมุทรครับ เพราะถ้าหยุดปุ๊บจมปั๊บ -.,- หรืออาจจะไม่จม แต่ก็จะโดนคลื่นพัดให้ลอยค้างอยู่บนผิวน้ำ แบบดำน้ำกลับลงไปไม่ได้อะ ซึ่งก็ค้างงี้บ่อยจริงไรจริง เพราะว่าพอไม่มีถุงลม บวกกับรูปร่างของน้องที่บางเป็นกระดาษแต่บานเป็นกระด้ง เลยเหมือนโยนกระดานลงน้ำอะ มันต้องลอยแบบแผ่ๆใช่ปะ นั่นแหละ คือจริงๆผมว่าสิ่งมีชีวิตบนโลกนี้ไม่มีไรต้องการถุงลมมากเท่าอีปลานี่ละล่ะ การที่น้องพิการถุงลมนี่หยามกฏแห่งธรรมชาติแบบมาถุยน้ำลายใส่หน้ายังไม่หยามเท่า

แต่เดี๋ยวก่อนครับ มีนักวิทย์บางคนตั้งข้อสมมติฐานว่า การที่น้องปลาลอยแผ่อยู่บนผิวน้ำนั้น เป็นไปได้ว่าน้องอาจสังเคราะห์แสงได้!!! เพราะไม่มีใครรู้แน่ชัดว่าอีปลานี่เอาพลังงานมาจากไหน แต่ข้อดีของการลอยเป็นเกาะอยู่ผิวน้ำคือพวกนกจะแลนดิ้งลงบนน้องปลาไอส์แลนด์ได้ แล้วจัดบุฟเฟ่ต์พยาธิที่ไชอยู่บนผิวน้องกัน เป็นความสัมพันธ์แบบได้ประโยชน์ทั้งสองฝ่าย ครับ ในความวายป่วงย่อมมีสิ่งดีๆเกิดขึ้นเสมอ

บางคนอาจคิดว่า "มันตัวใหญ่นะ น่าจะเป็นนักล่าที่ดี" เป็นคำตอบที่...ผิดครับ ปลานี่มีอาวุธสังหารที่อันตรายที่สุดคือ มันโง่!!!!! ในประวัติศาสตร์โลก ปลาแสงอาทิตย์ได้สังหารมนุษย์ไปทั้งสิ้น 1 รายถ้วน เพราะวันนั้นน้องโดดขึ้นมาบนเรือครับ ทับคนตาย ครับ. อ่อ แต่ในปี2005 น้องตัดสินใจแสดงแสนยานุภาพด้วยการโดดขึ้นเรืออีกครั้ง คราวนี้ทับเด็ก 4 ขวบครับ โชคดีที่เด็กปลอดภัย เก่งมากเจ้าปลา!!

ปลาแสงอาทิตย์กินแมงกะพรุนเป็นอาหารครับ คิดว่าคงเป็นสิ่งเดียวที่ไร้สมองพอๆกันแล้วก็บังเอิญลอยเข้าปากพอดี ทุกอย่างที่มันกินแทบจะไร้ซึ่งคุณค่าทางอาหาร แล้วปลาดันตัวใหญ่ เลยต้องกินเป็นตันจึงจะพอยังชีพอยู่ได้ จ้าดง่าว จากภาพ ทุกท่านจะเห็นรูปปากมันอ้าทิ้งไว้ หน้าโจ๊กมาก (นี่เป็นรูปโปรดของผมเลยนะ เซฟทิ้งไว้ในมือถือมาตั้ง 3 ปี) ในรูปเหมือนมันพูดประมาณว่า"ตายแล้น นี่มันอะไรกัน ทำไมเราถึงโดนกินนะ" อย่าโดนภาพมันหลอกเอานะครับ ปลาไม่ได้พูดครับ ที่จริงมันพูดไม่ได้ต่างหาก หุบปากไม่ได้ด้วยซ้ำเพราะฟันดัน fused รวมกันเป็นแถบค้ำปากไว้งั้น มันเลยอ้าปากค้าง ดูงงๆเอ๋อๆตลอดเวลา ก็ดีครับ เพราะแม่งเอ๋อจริง

บางทีปลาแสงอาทิตย์ก็โดนล่ามากินครับ แต่นานน๊านนนนนที ไม่มีสัตว์ไหนยึดมันเป็นแหล่งสารอาหารจริงๆจังๆ แต่จากภาพ สัตว์อื่นมักรังแกน้องเอาฮา บางทีแมวน้ำก็เอาครีบน้องมาเล่นแก้ง่อม ปลาแสงอาทิตย์เลยได้สร้างประโยชน์ให้กับสังคมบ้างครับ เย่

"โอ้โห คุณพูดเคลียร์มากเลย ปลาแสงอาทิตย์เป็นข้อพิสูจน์ว่าพระเจ้าทรงทอดทิ้งพวกเราไปแล้ว" ครับ ขอบคุณ
"แต่ว่าถ้ามันอ่อนแอขนาดนั้นจริง ทำไมมันไม่สูญพันธ์ุคะ?" เป็นคำถามที่ดีครับ

เพราะมันโง่จนไม่รู้ตัวด้วยซ้ำว่าไม่ควรมีตัวตนอยู่บนโลก!!!! ไม่รู้อะไรซักอย่างจนไม่รู้ว่าตัวเองไม่ถนัดด้านการเป็นปลา!!!! อันที่จริง มันไม่ถนัดด้านการเป็นก้อนเซลล์ยิ่งกว่าก้อนเซลล์ก้อนไหนบนโลก!!!! ทีนี้มันทำไงล่ะ มันก็เลยวางไข่ลงบนทุกสิ่งอย่าง!!!! (นอกจากแมลงบางชนิด แบบมดไรงี้ ที่ออกไข่เยอะกว่า) ออกไข่ทีละ 300 ล้านฟอง!!!! 300,000,000!!!!! คือที่ไม่สูญพันธุ์ก็เพราะตามสถิติแล้วมันต้องมีซักตัวจาก 300 ล้าน (อย่าลืมว่านี่คือการวางไข่แค่ครั้งเดียวนะ) ที่จะบังเอิ๊ญญญญ รอดชีวิตมาออกลูกออกหลานต่อไป!!!!

ดังนั้น ทุกท่านจะเห็นว่าเพราะเหตุใดผมจึงชังน้ำหน้าเจ้าปลาแสงอาทิตย์ เจ้าความล้มเหลวทางวิวัฒนาการ หากผมได้ประสบพบมันเข้าสักตัว ผมจะเขวี้ยงหินใส่แม่ง!!
